..9-.'

Et Hermes quidem J ovis ille muntius ad Prome·
theum propius accedat et diverbium cum Titane con·
serat necesse est neque potuit tantum spatium inter
utrumque interesse , quantum ii volunt, qui Hermam
in plano incedentem faciunt. Quod si ita est, facile
intellegitur, quomodo, cum saxa una cum Prometheo
corruant, Hermes subito e conspectu evolare possit.
Evolaverit enim necesse est; nam cum in extrema
tragoediae parte imis summa confusa cunctaque terrae
gurgite inhiante immersa conspicimus, si in pulpito
esset ipse, non Prometheus poenas a Jove imminentes
nuntiare debebat. Sed· quia paululo tantum prius
abcessit quam saxa moverentur, ex pulpito tacite
gradum concitans, fugientis magis timide quam dei
graviter abeuntis speciem praeberet. Sublimes autem
in saxo quodam si versatur, facilius e conspectu evo-
lare potest post scaenam ductilem, quam med'io e
logeo.

Prodiisse autem et abiisse existimo Hermam per
scalam quandam positam intra parietem ductilem et
scaenae frontem. Quod si ita est, haec una quaestio,
num J o porta aliqua usa sit, relinquitur. Sed cum
omnes ceterae fabulae personae per scaenae portas
non procedant, etiam J onem portis scaenicis non usam
esse mihi est verisimile, sed quae per terras et maria
et deserta et montes erraret, prope Prometheum in
saxo apparuisse censeo. Etiamsi ipsa quidem queritur,
se πλανᾶν nivei τοῖν παραλίαν ψάμμον, ¹) certe παραλίαν

 

¹) Prom. 569.

