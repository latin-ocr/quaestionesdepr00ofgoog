...27-

collocent in hac fabula et Oceanides extrema parte
anapiesmate demergi velint. Id autem propterea aliquid
offensionis habere mihi videtur, quod spatio tam late
aperto opus fuisset ad demergendas quindecim Oce·
auidas, ut nequaquam a terrae gurgite hauriri viderentur,
praesertim cum meminerimus orchestram omni ornatu
caruisse.

Non sine difficultate disseri potest de discessu Oce-
anidum , ne uno quidem versu dicto abscedentium,
cujus rei nullum praeter hanc fabulam exemplum extat.

Sed fortasse hoc ipso silentio Aeschylus terrorem
augere potuit, si chorus, neglecto communi more,
per orchestram huc illuc sine ulla cantilena anxie
saltans vel decurrens in scaenam post parietes passim
abcessit, eum ‚Prometheus ipse cum saxo sub terram
i. e. logeum deprimeretur anapiesmate. “

