...ίῦ-

abstinuisset nostra quoque in tragoedia a querella
aliqua, si adfuisset. In orchestra si fuisset aut in
logeo, tribus modis oculis spectatorum potuit subduci:
aut anapiesmate demergi aut aufugere ab utroque
latere aut denique sublimis auferri. Quominus curru
sive alia machina quam conscenderet, tranquillus sine
ullo verbo auferretur, certe obstitit pulchritudinis ve·
nustatisque sensus et antiquorum et noster ipsorum.

Neque in terram potuit demergi chorus, quia
multae erant Oceanides neque sine ulla voce melius
inter tot ac tantos naturae terrores potuit egredi, quam ’
si eum in rupibus manentem usque ad terrae motum
fingimus. Tum· autem salva deorum gravitate et
verecundia ex oculis spectantium auferri potuerunt,
si saxi cujusdam imagine velabantur id quod nihil
omnino habebat offensionis in terrae illo terribili motu,
cum summa imis confusa fingerentur.

Sunt denique tragoediae loci quibus chorum excelso
loco egisse demonstratur, velut:

v. 130

ἥδε τάξις προσέβα τόνδε ποίγον.
v. 283

ὀκριοέσσῃ χθονὶ τῇδε πελῶ. ¹)

Hanc sententiam non comprobat Sommerbrodtius,
qui p. 36. dicit: postquam aliquamdiu (Oceanides) ex
machina in aere suspensae cum Prometheo collocutae
sunt, in orchestram descendisse videntur.

 

²) Of. Schoenborn. l. c. p. 292.

